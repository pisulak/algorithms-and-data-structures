# Treść zadania

Rody dzielnych bohaterów
Zaraz po objęciu sterów
Biorąc w ręce własny los
Wzniosły zamki w Easteros
Dobrodziejstwem dla tych ziem
Zrealizowali sen
Dumnie znacząc myśl postępu
Jednak nie na rękę sępom
Co gdy wszystko w krąg złupili
Do krainy powrócili
Upomnieli się o stery
Te pomioty Lammistery

Władca tychże Tywinisław
Z rozdartego słynął pyska
Gdy obaczył, co się święci
Niszczyć Easteros miał chęci
Przejąć zamki jak zabawki
Z Riverunn na czele stawki
Ten łupieżca - niezła źdźgliźdźgwa
W złości prawie zaczął gwizdać
Niczym rozpalony czajnik
Tudzież rozwścieczony jamnik

W gniewie przeciągniętych strun
Wrzeszcząc: "Zginiesz Riverunn!"
W mgnieniu oka zbrojny tłum
W szale podjął straszny szturm
Pognały żelazne konie
W zbrojnej fali ziemia tonie
Z krzykiem: "NIECH ZAPŁONIE STOS!"
Pędzą gromić Easteros

Riverunn gdy wieść dotyka
O tym szturmie - wnet panika
Bo rycerzy tam nie styka
By odeprzeć atak dzika
Co dopiero całej hordy
Generała wydrzymordy

Pomocy niech szuka
List w szponach kruka
Do każdego zamku
Wysłany o poranku
Niech dnie całe lecą
I wrócą z odsieczą

Bo mości mój Panku
Od zamku do zamku
Co być może pomogą
A połączone są drogą
Dla faktu dotarcia
Dzień jeden wystarcza
Bowiem tak tam wiedzie bruk
Czyś ty człowiek czy też kruk

Riverunnczycy mają nadzieję
Że gdy tylko ich przyjaciele
Dostaną krucze wieści
O tak bardzo srogiej treści
Natychmiast ochoczo
Przybędą z pomocą

Tu gnają więc łotrzy
Tam z krukami i odsiecz
I teraz mój Panie
Jest tylko pytanie
Ilu z nich na powitanie
Zdąży i u bram postanie

### Wejście:

W pierwszej linii wejścia podane są 4 liczby naturalne n, m, s i d, gdzie n jest liczbą zamków, m liczbą dróg pomiędzy zamkami, s numerem zaatakowanego zamku, a d liczbą dni potrzebnych wojskom Lammisterów na dotarcie do Riverunn.
W kolejnych m liniach podane są pary liczb naturalnych odpowiadających numerom zamków, pomiędzy którymi znajduje się trakt.

### Wyjście:

Na wyjściu program ma wypisać za ile dni od wysłania kruków ostatni z nich doleci do celu oraz ile zamków będzie w stanie wysłać pomoc do Riverunn na czas.

2<=n<=1000

## Przykład:

### Wejście:

7 6 0 5
1 0
0 2
2 3
3 4
2 5
2 6

### Wyjście:

3 5
